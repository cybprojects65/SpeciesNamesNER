{ "text": "Abbiamo scelto la rotta più breve, quella che passa vicino alle coste dell Africa. Tutti i modelli meteo sono d accordo, puntiamo su una rotta poco comune, che non ho mai fatto, ma che dovrebbe funzionare bene .  Ci hanno pensato su quasi 48 ore Giovanni Soldini e il suo equipaggio, prima di decidere la strategia e quindi la rotta per affrontare il più velocemente possibile la risalita dell oceano Atlantico, dopo il passaggio di capo di Buona Speranza. In barca a vela non è detto che andare dritto per dritto sul traguardo sia la rotta più rapida, e qui in particolare, in Atlantico, per risalire verso nord dalle latitudini meridionali, la rotta abituale punta a ovest, verso le coste del Brasile, per poi stringere verso oriente, verso le Canarie e poi lo stretto di Gibilterra. E  la rotta per aggirare i cosiddetti doldrums, zone di mancanza di vento, vicine alle latitudini subtropicali e all Equatore, all altezza dei deserti terrestri, chiamate anche le  latitudini dei cavalli  perché leggenda vuole che i grandi bastimenti spagnoli buttassero in mare gli animali vivi trasportati, per risparmiare acqua e cibo nella bonaccia e alleggerire il carico. E Soldini? Ha deciso di percorrere proprio quelle acque insidiose, convinto però che riuscirà a trovare correnti e refoli che lo spingeranno veloci per superare l Equatore e le sue calme, distanti circa 1.000 miglia.", "entities": {"Taxon":[ {"indices":[393,399]},{"indices":[400,409]},{"indices":[577,586]},{"indices":[694,701]},{"indices":[745,752]},{"indices":[773,783]} ]} }
